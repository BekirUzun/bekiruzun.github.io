---
layout: post
title:  "Web Geliştiricisi Kiti"
date:   2017-08-10 22:00:00 -0600
image: /images/post/skel.jpg
categories: [web, araçlar]
excerpt_separator: <!--more-->
---

Sıfırdan bir web sitesi yapmak istediniz veya hali hazırda bir projeniz var ve bir arayüz geliştirmek istiyorsunuz. Nereden başlayacağım diyorsanız doğru yerdesiniz. Bu yazımda sizlere benimde sık sık kullandığım web geliştiricisi<!--more--> kaynaklarını paylaşacağım. Bazıları gerçekten hayat kurtarıcı olabiliyor. İşin güzeli hepsi ücretsiz ve açık kaynak.

### 1) [Html5 Up (https://html5up.net/)](https://html5up.net/)
Creative Commons lisansıyla lisanslanmış onlarca hazır, mobil uyumlu, harika temalar indirebileceğiniz bir site. Birkaç küçük değişiklik yapıp HTML5, CSS3 ve JavaScript tabanlı web sitenizi saatler içerisinde hazırlayıp yayımlayabilirsiniz. Hazır sitelere göz atmak için BURAYI ziyaret edebilirsiniz

### 2) [Skeleton (http://getskeleton.com/)](http://getskeleton.com/)
Web sitesi tasarlamayı kolay hale getiren çok basit bir boilerplate. 400 küsür satırdan oluşan kısacık kodu ile bir framework olmaktan ziyade bir başlangıç noktası. Basit projeler için ideal. Ayrıntılı bilgiyi ŞU sayfadan alabilirsiniz.

### 3) [IcoMoon (https://icomoon.io/app/)](https://icomoon.io/app/)
İllaki bir yerlerde sembollere ihtiyacınız olacaktır. IcoMoon birçok ihtiyacınızı karşılayacaktır. Kullanımının kolaylı, ikonların güzelliğiyle beni cezbetti. Siz de seveceksiniz. Web sitesine BU linkten ulaşabilirsiniz.

### 4) [Noun Project (https://thenounproject.com/)](https://thenounproject.com/)
"Kardeş bize daha farklı semboller lazım. Sende … var mı?" diyorsanız Noun Project’e bayılacaksınız. Adamlar yapmışlar. Ne istiyorsan yazıyorsun, seçiyorsun, ücretsiz indiriyorsun, istediğin gibi kullanıyorsun. İlk aramanı yapmak için ŞURAYI ziyaret edebilirsin.

### 5) [Unsplash (https://unsplash.com/)](https://unsplash.com/)
Arkaplanda veya projenizde kullanmak istediğiniz yüksek çözünürlüklü resim mi arıyorsunuz? İstemediğiniz kadar kaliteli resimleri tamamen ücretsiz edinebileceğiniz bir site. Hepside Creative Commons Zero lisansıyla lisanslanmış.

### 6) [Pixabay (https://pixabay.com/)](https://pixabay.com/)
“Biz daha farklı resimler arıyoruz” diyorsanız bir de BURAYA göz atın. 920.000 tane resimleri olduğunu söylüyorlar. Bir şeyler bulursunuz belki.

### 7) [Creative Commons Search (https://search.creativecommons.org/)](https://search.creativecommons.org/)
Daha fazla Creative Commons lisansıyla lisanslanmış içerik bulmak için Creative Commons’un arama sayfasını kullanabilirsiniz.

### 8) [CSS Minifier (https://cssminifier.com/)](https://cssminifier.com/)
Son dokunuşları yaparken CSS dosyalarınızı harika bir şekilde küçülten bu siteyi denemelisiniz. Yorum satırlarını bile kaldırıyor!

### 9) [PNG Crush (http://pngcrush.com/)](http://pngcrush.com/)
Bu büyülü site ise png resimlerinizi inanılmaz ölçüde küçültüyor. İlk denememde 15.504 bayt olan favicon dosyamı 464 bayt’a düşürdü. %97 oranında boyuttan tasarruf. Şaka mı yapıyorsun?

### 10) [CloudFlare (https://www.cloudflare.com/)](https://www.cloudflare.com/)
Sağladıkları CDN, sürekli aktif website, önbellek hizmeti, DDoS saldırı koruması, güvenli internet protokolü ve daha nice özellikleri ile CloudFlare bir harika. İşin güzeli her şeyi ücretsiz sunuyorlar (elbette kurumsal paketleri de var ama merak etmeyin komisyon falan almıyorum 🙂 ). 
